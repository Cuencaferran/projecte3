# 🗄️ T02: Gestió d’emmagatzematge

## 🧠 Breu descripció
La informació és un dels béns més valuosos per a qualsevol organització.  
A **EverPia** ens esforcem perquè els nostres clients tinguin la seguretat que les seves dades estan **protegides i segures**.  

Per aquest motiu, i dins de la vostra formació en el **departament de seguretat informàtica**, rebreu una formació bàsica sobre aquest tema per tal de poder afrontar els reptes que els nostres clients ens proposen.

Un **bufet d’advocats** amb **dades altament sensibles** ens ha contractat per revisar i optimitzar el seu **sistema d’emmagatzematge de dades**, ja que l’actual és **vulnerable a fallades i pèrdues d’informació**.

Abans d’accedir a les seves instal·lacions i dissenyar la solució física, necessitem garantir que tot l’equip tècnic tingui un **domini absolut dels fonaments teòrics** de la **gestió d’emmagatzematge** des de la perspectiva de la **seguretat i la protecció de la informació**.

Per aquest motiu, rebreu una formació sobre els **pilars de la gestió segura de l’emmagatzematge**, per garantir que la informació dels nostres clients estigui sempre **disponible**, **íntrega** i **protegida**.  
👉 *Així que toca estar atent i no perdre’s cap detall de les explicacions.*

---

## 🎯 Objectius de la formació
Ens centrarem a estudiar els següents aspectes clau:

### 🔒 1. Gestió de la informació de forma segura
- Principis bàsics: **disponibilitat, integritat i confidencialitat**.  
- Bones pràctiques en **xifrat, còpies de seguretat, permisos d’accés i control d’usuaris**.  
- Importància del **cicle de vida de la informació** i la seva destrucció segura.

---

### 💽 2. Tecnologies de Redundància (RAID)
Objectiu: Entendre els nivells clau de **RAID** i com s’utilitzen per **protegir les dades contra la fallada de discs**.

**Nivells principals de RAID:**
| Nivell | Descripció | Avantatges | Desavantatges |
|:------:|-------------|-------------|----------------|
| **RAID 0** | Distribució de dades entre discs | Alt rendiment | Cap redundància (pèrdua total si falla un disc) |
| **RAID 1** | Mirall de dades | Alta seguretat | Cost doble d’emmagatzematge |
| **RAID 5** | Paritat distribuïda | Bon equilibri entre rendiment i seguretat | Ralentiment en escriptura |
| **RAID 6** | Doble paritat | Protecció davant dues fallades simultànies | Cost addicional i rendiment inferior |
| **RAID 10** | Combinació de mirall i distribució | Alt rendiment i seguretat | Molt costós en discs |

---

### 🖧 3. Models d’emmagatzematge
Analitzarem els **principals models d’emmagatzematge en xarxa**, avaluant quin ofereix el millor **equilibri entre rendiment, cost i seguretat**.

| Model | Descripció | Avantatges | Desavantatges |
|:------|-------------|-------------|----------------|
| **DAS (Direct Attached Storage)** | Emmagatzematge connectat directament a un servidor. | Simplicitat, baix cost. | Difícil d’escalar i compartir. |
| **NAS (Network Attached Storage)** | Emmagatzematge connectat a la xarxa i accessible per diversos usuaris. | Fàcil d’administrar i compartir. | Rendiment depèn de la xarxa. |
| **SAN (Storage Area Network)** | Xarxa dedicada a l’emmagatzematge d’alt rendiment. | Velocitat, fiabilitat, escalabilitat. | Cost i complexitat elevats. |

---

## 🧩 Avaluació
Quan finalitzi la formació, hauràs de **respondre un qüestionari** per avaluar el teu grau d’assoliment.  
✅ Supera’l, ja que **el teu progrés dins EverPia en depèn!**

---

## 📘 Material de classe (disponible al Moodle)
- **RA2AA1:** Protecció de la informació  
- **RA2AA2:** Sistemes d’emmagatzematge  

---

> 💡 *Recorda: la informació és el recurs més valuós d’una organització. Protegir-la és responsabilitat de tots.*

